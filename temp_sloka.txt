ayi girinandini nanditamēdini viśvavinodini nandinutē
girivaravindhyaśiro’dhinivāsini viṣṇuvilāsini jiṣṇunutē ।
bhagavati hē śitikaṇṭhakuṭumbini bhūrikuṭumbini bhūrikr̥tē
jaya jaya hē mahiṣāsuramardini ramyakapardini śailasutē ॥ 1 ॥

suravaravarṣiṇi durdharadharṣiṇi durmukhamarṣiṇi harṣaratē
tribhuvanapoṣiṇi śaṅkaratoṣiṇi kilbiṣamoṣiṇi ghoṣaratē
danujaniroṣiṇi ditisutaroṣiṇi durmadaśoṣiṇi sindhusutē
jaya jaya hē mahiṣāsuramardini ramyakapardini śailasutē ॥ 2 ॥

ayi jagadamba madamba kadamba vanapriyavāsini hāsaratē
śikhari śiromaṇi tuṅgahimalaya śr̥ṅganijālaya madhyagatē ।
madhumadhurē madhukaiṭabhagañjini kaiṭabhabhañjini rāsaratē
jaya jaya hē mahiṣāsuramardini ramyakapardini śailasutē ॥ 3 ॥

ayi śatakhaṇḍa vikhaṇḍitaruṇḍa vituṇḍitaśuṇda gajādhipatē
ripugajagaṇḍa vidāraṇacaṇḍa parākramaśuṇḍa mr̥gādhipatē ।
nijabhujadaṇḍa nipātitakhaṇḍa vipātitamuṇḍa bhaṭādhipatē
jaya jaya hē mahiṣāsuramardini ramyakapardini śailasutē ॥ 4 ॥

ayi raṇadurmada śatruvadhodita durdharanirjara śaktibhr̥tē
caturavicāra dhurīṇamahāśiva dūtakr̥ta pramathādhipatē ।
duritadurīha durāśayadurmati dānavaduta kr̥tāntamatē
jaya jaya hē mahiṣāsuramardini ramyakapardini śailasutē ॥ 5 ॥

ayi śaraṇāgata vairivadhuvara vīravarābhaya dāyakarē
tribhuvanamastaka śulavirodhi śiro’dhikr̥tāmala śulakarē ।
dumidumitāmara dhundubhinādamahomukharīkr̥ta diṅmakarē
jaya jaya hē mahiṣāsuramardini ramyakapardini śailasutē ॥ 6 ॥

ayi nijahuṅkr̥ti mātranirākr̥ta dhūmravilocana dhūmraśatē
samaraviśoṣita śoṇitabīja samudbhavaśoṇita bījalatē ।
śivaśivaśumbha niśumbhamahāhava tarpitabhūta piśācaratē
jaya jaya hē mahiṣāsuramardini ramyakapardini śailasutē ॥ 7 ॥

dhanuranuṣaṅga raṇakṣaṇasaṅga parisphuradaṅga naṭatkaṭakē
kanakapiśaṅga pr̥ṣatkaniṣaṅga rasadbhaṭaśr̥ṅga hatābaṭukē ।
kr̥tacaturaṅga balakṣitiraṅga ghaṭadbahuraṅga raṭadbaṭukē
jaya jaya hē mahiṣāsuramardini ramyakapardini śailasutē ॥ 8 ॥

suralalanā tatathēyi tathēyi kr̥tābhinayodara nr̥tyaratē
kr̥ta kukuthaḥ kukutho gaḍadādikatāla kutūhala gānaratē ।
dhudhukuṭa dhukkuṭa dhiṁdhimita dhvani dhīra mr̥daṁga ninādaratē
jaya jaya hē mahiṣāsuramardini ramyakapardini śailasutē ॥ 9 ॥

jaya jaya japya jayējayaśabda parastuti tatparaviśvanutē
jhaṇajhaṇajhiñjhimi jhiṅkr̥ta nūpuraśiñjitamohita bhūtapatē ।
naṭita naṭārdha naṭī naṭa nāyaka nāṭitanāṭya sugānaratē
jaya jaya hē mahiṣāsuramardini ramyakapardini śailasutē ॥ 10 ॥

ayi sumanaḥsumanaḥsumanaḥ sumanaḥsumanoharakāntiyutē
śritarajanī rajanīrajanī rajanīrajanī karavaktravr̥tē ।
sunayanavibhramara bhramarabhramara bhramarabhramarādhipatē
jaya jaya hē mahiṣāsuramardini ramyakapardini śailasutē ॥ 11 ॥

sahitamahāhava mallamatallika mallitarallaka mallaratē
viracitavallika pallikamallika jhillikabhillika vargavr̥tē ।
śitakr̥taphulla samullasitāruṇa tallajapallava sallalitē
jaya jaya hē mahiṣāsuramardini ramyakapardini śailasutē ॥ 12 ॥

aviralagaṇḍa galanmadamēdura mattamataṅga jarājapatē
tribhuvanabhuṣaṇa bhūtakalānidhi rūpapayonidhi rājasutē ।
ayi sudatījana lālasamānasa mohana manmatharājasutē
jaya jaya hē mahiṣāsuramardini ramyakapardini śailasutē ॥ 13 ॥

kamaladalāmala komalakānti kalākalitāmala bhālalatē
sakalavilāsa kalānilayakrama kēlicalatkala haṁsakulē ।
alikulasaṅkula kuvalayamaṇḍala maulimiladbakulālikulē
jaya jaya hē mahiṣāsuramardini ramyakapardini śailasutē ॥ 14 ॥

karamuralīrava vījitakūjita lajjitakokila mañjumatē
militapulinda manoharaguñjita rañjitaśaila nikuñjagatē ।
nijagaṇabhūta mahāśabarīgaṇa sadguṇasambhr̥ta kēlitalē
jaya jaya hē mahiṣāsuramardini ramyakapardini śailasutē ॥ 15 ॥

kaṭitaṭapīta dukūlavicitra mayukhatiraskr̥ta candrarucē
praṇatasurāsura maulimaṇisphura daṁśulasannakha candrarucē
jitakanakācala maulimadorjita nirbharakuñjara kumbhakucē
jaya jaya hē mahiṣāsuramardini ramyakapardini śailasutē ॥ 16 ॥

vijitasahasrakaraika sahasrakaraika sahasrakaraikanutē
kr̥tasuratāraka saṅgaratāraka saṅgaratāraka sūnusutē ।
surathasamādhi samānasamādhi samādhisamādhi sujātaratē ।
jaya jaya hē mahiṣāsuramardini ramyakapardini śailasutē ॥ 17 ॥

padakamalaṁ karuṇānilayē varivasyati yo’nudinaṁ suśivē
ayi kamalē kamalānilayē kamalānilayaḥ sa kathaṁ na bhavēt ।
tava padamēva parampadamityanuśīlayato mama kiṁ na śivē
jaya jaya hē mahiṣāsuramardini ramyakapardini śailasutē ॥ 18 ॥

kanakalasatkalasindhujalairanuṣiñcati tēguṇaraṅgabhuvam
bhajati sa kiṁ na śacīkucakumbhataṭīparirambhasukhānubhavam ।
tava caraṇaṁ śaraṇaṁ karavāṇi natāmaravāṇi nivāsi śivam
jaya jaya hē mahiṣāsuramardini ramyakapardini śailasutē ॥ 19 ॥

tava vimalēndukulaṁ vadanēndumalaṁ sakalaṁ nanu kūlayatē
kimu puruhūtapurīndu mukhī sumukhībhirasau vimukhīkriyatē ।
mama tu mataṁ śivanāmadhanē bhavatī kr̥payā kimuta kriyatē
jaya jaya hē mahiṣāsuramardini ramyakapardini śailasutē ॥ 20 ॥

ayi mayi dīna dayālutayā kr̥payaiva tvayā bhavitavyamumē
ayi jagato jananī kr̥payāsi yathāsi tathānumitāsiratē ।
yaducitamatra bhavatyurarīkurutādurutāpamapākurutē
jaya jaya hē mahiṣāsuramardini ramyakapardini śailasutē ॥ 21 ॥
