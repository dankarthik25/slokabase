sulabho bhakti yuktānāḿ durdarśo duṣṭa cetasām 
ananya gatikānāḿ ca prabhur bhaktaika vatsalaḥ 
śanaiścaras tatra nṛsiḿha-deva cakārā’mala-citta-vrittiḥ 
praṇamya sāṣṭāńgam aśeṣa-loka kirīṭa nīrājita pāda padmam 

(śrī śaniruvāca)
yat pāda-pańkaja-rajaḥ paramādarena
saḿsevitaḿ sakala kalmaṣa rāśi-nāśam
kalyāṇa kārakam aśeṣa-nijānu-gānāḿ
sa tvaḿ nṛsiḿha mayi dhehi kṛpā-valokam

sarvatra cañcalatayā sthitayā’pi lakṣmyāḥ
brahmādi vandya padayā sthirayānya sevi 
pādāravinda yugalaḿ paramādarena 
sa tvaḿ nṛsiḿha mayi dhehi kṛpā-valokam 

yad rūpam āgama-śiraḥ pratipādya mādhyaḿ
ādhyātmikādi paritāpa haraḿ vicintyam 
yogīśvarair apagatā’khila doṣa sańghaiḥ
sa tvaḿ nṛsiḿha mayi dhehi kṛpā-valokam 

prahlāda bhakta vacasā harir āvirāsa
sthambe hiraṇyakaśipuḿ ya udārabhāvaḥ 
ūrvor nidhāya udaraḿ nakharair dadāra 
sa tvaḿ nṛsiḿha mayi dhehi kṛpā-valokam 

yo naija bhaktam analāmbudhi bhūdharogra
śṛńga-prapāta viṣadanti sarīsṛpebhyaḥ 
sarvātmakaḥ parama-kāruniko rarakṣa
sa tvaḿ nṛsiḿha mayi dhehi kṛpā-valokam 

yannirvikāra para-rūpa vicintanena
yogīśvarā viṣaya sāgara vīta rāgāḥ 
viśrāntim āpura vināśa vatīm parākhyām 
sa tvaḿ nṛsiḿha mayi dhehi kṛpā-valokam 

yad rūpam-ugra parimardana bhāva śāli
sañcintanena sakalāgha vināśa kāri 
bhūta jvara graha samudbhava bhīti nāśam 
sa tvaḿ nṛsiḿha mayi dhehi kṛpā-valokam 

yasyottamaḿ yaśa umā-pati padma janma
śakrādi daivata sabhāsu samasta gītaḿ 
śaktaiva sarva-śamala praśamaika dakṣaḿ
sa tvaḿ nṛsiḿha mayi dhehi kṛpā-valokam 

evaḿ śrutvā stutim devaḥ śanināḿ kalpitāḿ hariḥ 
uvāca brahma vṛndasthaḿ śaniḿ taḿ bhakta-vatsalaḥ 

(śrī nṛsimhovāca)
prasanno’haḿ śane tubhyaḿ varaḿ varaya śobhanam 
yaḿ vāñchasi tameva tvaḿ sarva-loka hitāvaham 


(śrī śaniruvāca)
nṛsimha tvaḿ mayi kṛpāḿ kuru deva dayā-nidhe 
mad vāsaras tava prīti karasyāt devatā-pate 

mat kṛtaḿ tvat paraḿ stotraḿ śṛnvanti ca paṭhanti ca 
sarvān kāmān pūrayethās teṣāḿ tvaḿ loka-bhāvana 

(śrī nṛsiḿhovācaḥ)
tathaivāstu śane’haḿ vai rakṣo-bhuvana saḿsthitaḥ 
bhakta kāmān pūrayiṣye tvaḿ mamaikaḿ vacaḥ śṛnu 
tvat kṛtaḿ mat paraḿ stotraḿ yaḥ paṭhecchṛnuyāccayaḥ 
dvādaśāṣṭama janmasthād tvad bhayaḿ māstu tasya vai 

śanir narahariḿ devaḿ tatheti pratyuvāca ha
tataḥ parama saḿtuṣṭo jayeti munayo’vadan 

(śrī kṛṣṇa uvāca)
itthaḿ śanaiścarasyātha nṛsimha deva
saḿvādam etat stavanaḿ ca mānavaḥ śṛnoti yaḥ
śrāvayate ca bhaktyā
sarvāṇya bhīṣṭāni ca vindate dhruvam
