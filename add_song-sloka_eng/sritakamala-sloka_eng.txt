śrita-kamalā-kuca-maṇḍala dhṛta-kuṇḍala e
kalita-lalita-vana-māla jaya jaya deva hare

dina-maṇi-maṇḍala-maṇḍana bhava-khaṇḍana e
muni-jana-mānasa-haḿsa jaya jaya deva hare

kāliya-viṣa-dhara-gañjana jana-rañjana e
yadukula-nalina-dineśa jaya jaya deva hare 

madhu-mura-naraka-vināśana garuḍāsana e
sura-kula-keli-nidāna jaya jaya deva hare

amala-kamala-dala-locana bhava-mocana e 
tribhuvana-bhuvana-nidhāna jaya jaya deva hare

janaka-sutā-kṛta-bhūṣaṇa jita-dūṣaṇa e
samara-śamita-daśa-kaṇṭha jaya jaya deva hare

abhinava-jala-dhara-sundara dhṛta-mandara e 
śrī-mukha-candra-cakora jaya jaya deva hare

tava caraṇaḿ praṇatā vayam iti bhāvaya e 
kuru kuśalaḿ praṇateṣu jaya jaya deva hare

śrī-jayadeva-kaver idaḿ kurute mudam e
mańgalam ujjvala-gītaḿ jaya jaya deva hare
